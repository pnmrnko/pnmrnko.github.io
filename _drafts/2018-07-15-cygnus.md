'Вантажний корабель Сиґнус розстикували з МКС', 'Сьогодні о 15:37 за київським часом астронавти Олександр Герст і Серіна Ауньйон-Ченселлор відстикували космічний корабель Сиґнус від Міжнародної космічної станції. Для цього вони скористалися роботизованою рукою-маніпулятором Канадарм-2. Про це ((https://twitter.com/NASA/status/1018476084503855104/video/1 повідомляє)) НАСА на своїй сторінці у Твіттері. \r\n\r\n27476870317_6e05ec874a_k.jpg\r\nСиґнус під час стикування. Фото: НАСА\r\n\r\nПротягом майже двох місяців астронавти забирали з корабля припаси й матеріали для наукових досліджень. Після цього всередину завантажили сміття, що накопичилося на космічній станції. \r\n\r\nПісля розстикування Сиґнус перейде на вищу орбіту, де від нього від’єднаються кілька наносупутників. Ще два тижні корабель пробуде в космосі для проведення технічних випробувань. \r\n\r\n30 липня його зведуть із орбіти, і він згорить у щільних шарах атмосфери над Тихим океаном.